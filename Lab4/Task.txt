Хід роботи.

Виростіть свою мандрагору (Mandragora officinalis). Для цього треба підготувати файл для свого варіанту даних згідно з інструкцією з файлу ReadMe.txt 
(зразок — файл BinTree.txt). Можна прописати ім'я файлу даних у файлі конфігурації BinTree.ini або, запустивши програму BinTree.exe, відкрити свій 
файл вручну через меню File —> Open.
______

Для поліпшення породи мандрагори треба зробити їй щеплення, що має змінити структуру дерева (якщо Вам це вдасться). Для цього виберіть 
некінцеву вершину та видаліть її. Далі включіть до складу дерева нову вершину з тим самим номером, але з іншою інформіцією вершини. 
Поспостерігайте ефект та занотуйте у протоколі стан дерева до та після щеплення. Зробіть висновок.

__________




Мандрагора культивується й як декоративна рослина, але її форму шляхом певних операцій — поворотів — треба ретельно формувати 
(пробачте за тавтологію), інакше вона швидко дичавіє.
  Підберіть самостійно вершину, якій можна зробити простий поворот, і зробіть його. Далі зробіть зворотній поворот тієї вершини, що заступила 
  початкову. Чи є ці повороти взаємно оберненими?
_______________________________


    Зробіть таке ж дослідження для пари подвійних поворотів. Зробіть нотатки та висновки.
      Теорія каже, що подвійне обертання — це композиція двох простих. Почавши знову з вихідного дерева, зробіть замість подвійного обертання 
      з попереднього пункту відповідні два простих. Занотуйте, композиція яких саме двох простих обертань призвела до подвійного.

Оскільки наші паростки мандрагори ще зовсім маленькі, то їхні крики не смертельні, — промовила професорка, — але іхні верески таки можуть 
виключити вас на кілька годин, а я не думаю, що ви хочете саме так відзначити цей день у школі.
Мандрагора кричить від болю, коли їй важко. Важко їй, коли структура рослини незбалансована. Шляхом поворотів вершин дерева можна досягти 
збалансованості, і тоді крику мандрагори можна не боятися. Навчившись робити повороти у двійковому дереві, збалансуйте форму своєї рослини.
Оформіть звіт, занотувавши результати всіх дослідів. Повну структуру дерева виведіть лише для початкового та останнього пунктів. У решті припустимо 
замальовувати лише ті гілки, що їх піддано змінам.